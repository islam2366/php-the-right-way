---
isChild: true
anchor:  namespaces
---

## নেমস্পেস Namespaces {#namespaces_title}

এর আগেও কয়েকবার উল্লেখ করা হয়েছে যে, অসংখ্য ডেভেলপার পিএইচপি কমিউনিটিতে প্রতিনিয়ত অজস্র কোড নিয়ে কাজ করছেন। এটি আবার বলার কারণ হল,
একটি লাইব্রেরির পিএইচপি কোডের ক্লাস এর নাম অন্য একটি লাইব্রেরির একই নামের ক্লাসের সাথে মিলে যেতে পারে। যখন ঐ দুটি লাইব্রেরিই একই নেমস্পেস এ
ব্যবহার করা হয়, তখন দুটি ক্লাস এর নাম মিলে যাওয়ার কারণে সমস্যার সৃষ্টি হয়।

এই সমস্যার সমাধান করা যায় _নেমস্পেস_ এর মাধ্যমে। পিএইচপি রেফারেন্স ম্যানুয়াল অনুযায়ী, নেমস্পেসকে অপারেটিং সিস্টেমের ডিরেক্টরির সাথে
তুলনা করা যেতে পারে যা মূলত ফাইলের নেমস্পেস; একই নামের দুটি ফাইল একই সাথে ভিন্ন ভিন্ন ডিরেক্টরিতে থাকতে পারে। একইভাবে,
একই নামের দুটি পিএইচপি ক্লাস একই সাথে ভিন্ন ভিন্ন পিএইচপি নেমস্পেস এ থাকতে পারে। এটি এতটাই সহজ।

আপনার কোডে সঠিকভাবে নেইমস্পেস ব্যবহার করা জরুরি যেন অন্য কোন লাইব্রেরির সাথে মিলে যাওয়ার ভয় না করেই অন্য ডেভেলপারেরা সহজে
এটিকে ব্যবহার করতে পারে।

নেমস্পেস ব্যবহার করার একটি নির্ভরযোগ্য নিয়ম [PSR-4][psr4] এ বিস্তারিতভাবে দেওয়া আছে যার উদ্দ্যেশ্য হলো ফাইল, ক্লাস ও নেইমস্পেস এর জন্য স্ট্যান্ডার্ড
কনভেনশন প্রদান করা যার মাধ্যমে প্লাগ-এন্ড-প্লে কোডিং করা সম্ভব।

অক্টোবর, ২০১৪ তে PHP-FIG পূর্ববর্তী অটোলোডিং স্ট্যান্ডার্ডঃ [PSR-0][psr0] কে ডেপ্রিকেটেড ঘোষণা করে। তবে PSR-0 এবং PSR-4 উভয়ই এখনও পুরোপুরিভাবে ব্যবহারযোগ্য।  PSR-4 এর জন্য PHP 5.3 দরকার। শুধুমাত্র PHP 5.2 তে করা অনেক প্রজেক্টই PSR-0 এর সাহায্যে করা হয়েছে।

আপনি যদি নতুন কোন অ্যাপ্লিকেশন বা প্যাকেজ এর জন্য একটি অটোলোডার স্ট্যান্ডার্ড ব্যবহার করতে চান, তাহলে PSR-4 ব্যবহার করাই যুক্তিযুক্ত হবে।

* [নেমস্পেস সম্বন্ধে জানুন][namespaces]
* [PSR-0 সম্বন্ধে জানুন][psr0]
* [PSR-4 সম্বন্ধে জানুন][psr4]


[namespaces]: http://php.net/language.namespaces
[psr0]: http://www.php-fig.org/psr/psr-0/
[psr4]: http://www.php-fig.org/psr/psr-4/
